33

Et vacuae a nobis exige mentis opus.

Me iuvat exorare malum hoc: quibus illa pianda
Auxiliis: quo sit ture litanda mihi

(Formidandum aegris atque implacabile numen) ·
Una tribus Furiis addita quarta soror.

Post subducta polo caelestia semina flammae, · ·
Atque Prometheae conscia furta manus,

, Prima peregrinis Erebi caput extulit oris,

Insueta et vultu terruit astra suo,

Morborum et traxit ferales prima cohortes;
Seque ducem iussit et sua signa sequi.

Inde hominum miseris cervicibus imminet hostis3
Calcat et imposito· subdita colla pede.

Ο dulces animae, si qui superestis amici,
lure sodalitii pectora iuncta mihi,

Accipite has lacrymas, supremi pignora luctus,
Tristiaque atratis carmina picta notis.

Et tibi nec nostri sit funeris ultima cura,
Devotum Musis, docte Melisse, caput. ,

Sic tibi sint faciles Boeotica numina Musae,
Impediatque tuas laurus odora comas.

Atque olim, quandoque mei non inscia fati
Vertet in auriculas nuncia fama tuas,

Omnibus iudicas fac luctum, Pa'ulle, poetis3
Et, Nostri, dices, pars fuit ille chori.

Sic dices, tumuloque dabis tua carmina nostr03
Carminibusque tuis carmina iunge mea:

Heio situs est, qui nec vixit, nec mortuus olim est,
Nam mors viva illi3 mortua vita fuit.

Scripsit aeger, et laborans febri quartana.

31. In Olorem incapacium P. Melissi.
Quisquis picta mei legis argumenta Melissi,
Ipsa suis ctiam disce referre notis.
Flexanimas voces ¹signat, cantusque poetae
Blandus olor, dulci gutture carmen hians.

Idem etiam niveis passis argenteus alis,

 


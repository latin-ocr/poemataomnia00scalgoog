Gallorum furiens animos civilibus iris

Impia Tisiphone. Flebat Provincia sola,

Nuda regente suo. qualis, bacchantibus Euris,
Fluctibus in mediis amisso cymba magistro.
Cuncta coruscabant trepida formidine mortis,

Pictone si sonipes flammas miscente cucurrit,
Vel quoties acies longe comparuit. Hostis

Extra urbem manifestus erat, suspectus in urbe.
thue Therapnaeos iratres, optabile aidus,
Auxilio implorant deprensi turbine Nauae:

Sic te suspirant fessis solatia rebus

Laturum cives. Neque sat, te poscere rotis.
Pasceris et precibus. Precibus Rex anuuit: et mox
Optatus Rector rerum succedis habenis.

Ipsa quidem viridi iuvenales indole vultus
Mutato felix novitas moderamine sumpsit

At tibi nulla quies, nec blando lumina somno
·Dccliuare datur. Coniux a mente remota

Exulat, et dulces, carissima nomina, nati.
Publica privatos affectus cura repellit. ,

Unus amor, nullum patriae praeponere amorem,
Nec sua communi subducere membra ruinae.
Unum hoc propositum est: hic menti terminus haeret.
Vix admissus eras trepidae ad moderamina terrae,
Frugibus infestas populator Picto cohortes·
Parcius immittit campis: neque, utente solebat,
Cornipedum crebris assultibus arva fatigat,
Sparsurus pavidis incendia dira colonis.

Et vel, si qua foras audacia provehit, hosti
improvisus adest, vel ab omui parte timendus
Castauides absens animis suspectus inhaeret,
increpuitque metum, sola formidine victor.

Quae Gardampa tuas praetexunt oppida ripas,
Et quae Crosa tuas, dominis servire coacta
Hostibus, hostili nunc sunt praetenta furori.
Nec vota agricolae, nec spes intercipit anni

Vel libata Ceres, vel abactus· cultor agelli.

 


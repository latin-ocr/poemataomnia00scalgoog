...ff-

Omniparens caelum, caeloque adscripta potentum
Foedera fatorum, iuvenem contingere vitae,

Quas Telamoniades, matrumque orbator Achilles
Contigerant metas, cur invidistis, ut anuis
Heroum vitas, animis aequaret honores?

Heu miserande puer, tu nunc primo occidis aevoc
Occidis, et iuvenile decus Mars impius hausit,
Qualia prima novo canentia flore ligustra

Decutit afflatu, qui decutit omnia, ventus.

Ah qualem luctum linquis matrique petrique,
Atque tuis! matri ante alios, quae vota precesque
(londuplicans sublimem in equo et fulgentibus armis
Miserat in bellum, nec talem ,moesta recepit[‚]
Sed gelidos artus, sedunus fatale feretri.

Parte alia nullis novitatum exterrita monstris
Simplex nobilitas, et nescia pestis Iberae,
Extinctum lugent, versisque insignibus omnes
Funeream ducunt pompam„et iunguntur inani
Officio. tu non gemitu revocabilis ullo

Conciliis Heroum, et coetibus interes illis,

Quos discreta tuentur ab omni limina vulgo,
Limina, quae nisi victores insistere fes est,
Quosque triumphali velavit laurea fronde,

Aut quibus illustres umbravit civica vultus.

Hic tibi non aequo passu templa illa petenti
Obvius occurrens aliquis de gente Deorum

Te coetus trahit in medios procerumque ducumque,
Francorum procerum atque ducum, qui fortibus ausis
Parta „reportarunt toties ex hoste trophaea.

Olli sidereos vultus, et frontis honestae

Mirantes culmen generosum, et membra decora
Expleri nequeunt animum, memoresque iuventae
Fient, atque extinctum fato miserantur acerbo.
Cum vero palmas numerant, et fortia facta,

Tunc iustae credunt numeros explesse senectae.
Tunc laetum Paeana canunt tunc vocibus aether
Fervet, et alterno fremit ingens regia plausu.

 


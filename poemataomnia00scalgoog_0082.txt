—75-

Illa‚ vagis cuius populatibus invia nulla,
Atque omnis fuerat tellus angusta, latronum
Colluvies, farumque novo ductore maniplus,
Unius vix se defensum maenibus urbis
Continet. Illorum nunc praeda est obvia, quorum
Praedo fuit. Quod non toties, nec tanta peragras,
Perque humiles bacchata casas incendia regnant:
Quod civis propriis fruitur, quod pace colonus:
Castanidae totum meritis debetur, et uni,
Quae nulli cedit, cui cedunt omnia, dextrae.
Pictonic sua forma, tua virtute renato,
Bt priscus patriae rediit vigor artubus aegris.
Te duce, mercedem lixae non pendit arator*
Non pacem donis redimit, non acre quietem.
Namque tui reverens exempla domestica dc te
Miles habet, sequiturque tuos, ut classica, mores.
O felix, si cui stabiles florentis honoris
Asseruit titulos indelibata voluptas.
Sed neque inoffensi datur aevi currere· metas,
Continuat sincera tenor neque gaudia nobis.
Namque duo meritas temerarunt omina laurus,
Quae transversa tuis intervenere trophaeis:
Filius heu pubes indigna morte peremptus
Atque tuum carcer. sad carcer sanguine multo
Pensatum exegit iusta Rhamnusia poena:
Ut damnis tua laus crescens preciosior esset
Sordescit laus de securo parta. Triumphus
Vilis erit, cui non proludunt praevia damna
Dicat congestis angustus stragis acervis, '
Quam pigra Ligerim propellat mole Vigenna. ·
Mersa quot arma virum, quot fortia corpora volvit.
Iam s‘at finitimis impunc illuserat oris,
Turonios praedo quatiens equitatibus agros. r
Vindictam exanguis patriae poscebat imag03
Vindictam lacera poscebat Filius umbra,
Devotum funus, civilis victima belli.
It campis agmen. telis exercitus ardens

 

